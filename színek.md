Az oldal többféle árnyalatát használja a narancssárgának, emellett fehér, fekete és szürke színű szövegdobozokat és interface-eket használ. A fehér és narancssárga dominál, de a fehér szöveg csak a sötétebbik árnyalatú gombokon látszódik jól. Sok gombot, a logót, vagy más feliratot árnyékolnak, ami a fehér szövegeknél nem probléma, de a sötétebbik narancssárgánál olvashatatlanná teszi a betűket. A weboldal hátterében minden oldalfrissítésnél más nagy felbontású képet latunk ételekről, amik zavaróak és még olvashatatlanabbá teszik a feliratokat. A legördülő ablakok színe egy nagyon világos narancssárga, fekete elválasztókkal, amik különböző vonalvastagságukkal még zavarosabbá teszik az interaktálást. Ezeket fehér-narancssárga kombinációval könnyen egyszerűbbé és igényesebbé lehetne tenni. Az oldalsó interface-en három gomb ki van emelve piros, zöld és kék színekkel, amik teljesen elütnek az oldal egészétől, ráadásul nem jól olvashatóak a színek intenzitása miatt. 